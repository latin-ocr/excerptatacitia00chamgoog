158 ΕΧΟΕΒΡΤΑ TACITIANA.

sin‘gula statim argumenta concludens dicendi genus
35 plus fidei meretur: apud hos dedisse operam dialecti-
cae proficiet. Alios fusa et aequabilis et ex communi-
bus ducta sensibus oratio magis delectat: ad hos per-
movendos mutuabimur a Peripateticis aptos et in
omnem disputationem paratos jam locos Dabunt
40 Academici pugnacitatem‚ Plato altitudinem, Xenophon
jucunditatem: ne Epicuri quidem et Metrodori ho·
nestas exclamationes assumere, iisque prout res poscit
uti, alienum erit oratori. Neque enim sapientem infor-
mamus nec Stoicarum civitatem, sed eum qui quasdam

artes haurire, omnes libare debet.

36. Magna eloquentia, sicut flamma, materia alitur
et motibus excitatur et urendo clarescit. Eadem ratio
in nostra quoque civitate antiquorum eloquentiam pro-
vexit. Nam etsi horum quoque temporum oratores ea

5 consecuti sunt, quae composita et quieta et beata re-
publica tribui fas erat, tamen illa perturbatione ac
licentia plura sibi assequi videbantur, cum mixtis
omnibus et moderatore uno carentibus tantum quisque
orator saperet quantum erranti populo persuadere

10 poterat. Hinc leges assiduae et populare nomen, hinc
conciones magistratuum paene pernoctantium in ros-
tris, hinc accusationes potentium reorum et assignatae
etiam domibus inimicitiae, hinc procerum factiones et
assidua senatus adversus plebem certamina. Quae

15 singula etsi distrahebant rempublicam, exercebant
tamen illorum temporum eloquentiam et magnis cumu-
lare praemiis videbantur, quia quanto quisque plus
dicendo poterat, tanto facilius honores assequebatur,
tanto magis in ipsis honoribus collegas suos anteibat,

20 tanto plus apud principes gratiae, plus auctoritatis apud
patres, plus notitiae ac nominis apud plebem parabat.

