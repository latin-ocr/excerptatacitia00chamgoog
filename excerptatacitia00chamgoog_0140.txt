108 EXCERPTA TAOITIANA.

15

5

10

15

adulationem, ceteri ac paulatim omnes, ne aliis profi-
ciscentibus ipsi remanerent. Aggregabantur e plebe
flagitiosa per obsequia Vitellio cogniti, scurrae, his-
triones, aurigae, qdibus ille amicitiarum dehonestamen-
tis mire gaudebat. Nec coloniae modo aut municipia
congestu copiarum, sed ipsi cultores arvaque, maturis
jam frugibus, ut hostile solum vastabantur.

89. Ipse Vitellius a ponte Mulvio insigni equ0,
paludatus accinctusque, senatum et populum ante se
agens, quo minus ut captam urbem ingrederetur, ami-
corum consilio deterrituS‚ sumpta praetexta et compo-
sito agmine incessit. Quattuor legionum aquilae per
frontem, totidemque circa e legionibus aliis vexilla,
mox duodecim alarum signa et post peditum ordines
equcs3 dein quattuor et triginta cohortes, ut nomina
gentium aut species armorum forent, discretae. Ante
aquilas praefecti castrorum tribunique et primi centuri-
onum candida veste, ceteri juxta suam quisque cen-
turiam, armis donisque fulgentes ; et militum phalerae
torquesque splendebant: decora facies et non Vitellio
principe dignus exercitus. Sic Capitolium ingressus
atque ibi matrem complexus Augustae nomine hono·
ravit.

90. Postera die, tanquam apud alterius civitatis
senatum populumque, magnificam orationem de semet
ipso prompsit, industriam temperantiamque suam lau-
dibus attollens‚ consciis flagitiorum ipsis qui aderant
omnique Italia, per quam somno et luxu pudendus in-
cesserat. Vulgus tamen, vacuum curis et sine falsi
verique discrimine solitas adulationes edoctum, cla-
more et vocibus astrepebat3 abnuentique nomen Au-
gusti expressere ut assumeret, tam frustra quam recu-

10 saverat.

