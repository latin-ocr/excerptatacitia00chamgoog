ANNALIUM menn ramus.‘ 37

Augustum devinxerat ade0, uti nepotem unicum, 20
Agrippam Postumum, in insulam Planasiam projecerit,
rudem sane bonarum artium et robore corporis stolide
ferocem, nullius tamen fiagitii compertum. At hercule
Germanicum, Druso* ortum, octo apud Rhenum legio·

, nibus imposuit adscirique per adoptionem a Tiberio 25
jussit, quanquam esset in domo Tiberii filius juvenis,-
sed quo pluribus munimentis insisteret. Bellum ea
tempestate nullum nisi adversus Germanos supererat,
abolendae magis infamiae ob amissum cum Quintilio
Varo exercitum, quam cupidine proferendi imperii 30
aut dignum ob praemium. Domi res tranquillae, ea-
dem magistratuum vocabula3 juniores post Actiacam
victoriam, etiam senes plerique inter bella civium nati:
quotus quisque reliquus qui rempublicam vidisset?

4. Igitur verso civitatis statu nihil usquam prisci et
integri moris: omnes exuta aequalitate jussa principis
aspectare, nulla in praesens formidine, dum Augustus
aetate validus seque et domum et pacem sustentavit.
Postquam provecta jam senectus aegro et corpore fati· 5
gabatur aderatque finis et spes novae, pauci bona liber-
tatis incassum disserere, plures bellum pavescere, alii
cupere. Pars multo maxima imminentis dominos
variis rumoribus differebant: trucem Agrippam et
ignominia accensum non aetate neque rerum experien- 10
tia tantae moli parem, Tiberium Neronem maturum
annis, spectatum bello, sed vetere atque insita Clau-
diae familiae superbia,² multaque indicia saevitiae,
quanquam premantur, erumpere. Hunc et prima ab
infantia eductum in domo regnatrice3 congestos ju· 15
veni consulatus, triumphos; ne iis quidem annis, qui-
bus Rhodi specie secessus exul egerit, aliquid quam
iram et simulationem et secretas libidines meditatum.

