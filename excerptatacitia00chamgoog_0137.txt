HISTORIARUM LIBER SECUNDUS. 105

tam quietamque transferret, contra Syriacis legionibus

Germanica hiberna caelo ac laboribus dura mutarentur3 ⁷

quippe et provinciales sueto militum contubernio gau-
debant, plerique necessitudinibus et propinquitatibus
mixti, et militibus vetustate stipendiorum nota et fami-
liaria castra in mod um penatium diligebantur.

82. Prima belli cura agere dilectus, revocare veter-
anos3 destinantur validae civitates exercendis armorum
officinis ; apud Antiochenses aurum argentumque signa-
tur, eaque cuncta per idoneos ministros suis quaeque
locis festinabantur. Ipse Vespasianus adire, hortari,
bonos laude, segnes exemplo incitare saepius quam
coercere, vitia magis amicorum quam virtutes dissimu-
lans. Multos praefecturis et procurationibus, plerosque
senatorii ordinis honore percoluit, egregios viros et
mox summa adeptos3 quibusdam fortuna pro virtutibus
fuit. Donativum militi neque Mucianus prima concione
nisi modice ostenderat, ne Vespasianus quidem plus
civili bello obtulit quam alii in pace, egregie firmus ad-
versus militarem largitionem eoque exercitu meliore.
Missi ad Parthum Armeniumque legati, provisumque
ne, versis ad civile bellum legionibuS, terga nudaren-
tur. Titum instare J udaeae, Vespasianum obtinere
clausta Aegypti placuit: sufficere videbantur adversus
Vitellium pars copiarum et dux Mucianus et Vespasiani
nomen ac nihil arduum fatis. Ad omnes exercitus
legatosque scriptae epistolae, praeceptumque ut prae-
torianos Vitellio infensos reciperandae militiae praemio
invitarent.

83. Mucianus cum expedita manu, socium magis im-
perii quam ministrum agens, non lento itinere, ne cunc-
tari videretur, neque tamen properanS, gliscere famam

ipso spatio sinebat, gnarus modicas vires sibi et majora
5*

20

25

10

15’

20

