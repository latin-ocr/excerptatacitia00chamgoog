72

10

15

20

25

O

EXCERPTA TACITIANA.

quanquam edicto monuisset ne quis quietern ejus
irrumperet, concursusque oppidanorum disposito milite
prohiberentur, perosus tamen municipia et colonias
omniaque in continenti sita, Capreas se in insulam
abdidit, trium milium freto ab extremis Surrentini
promontorii disjunctam. Solitudinem ejus placuisse
maxime crediderim, quoniam importuosum circa mare
et vix modicis navigiis pauca subsidia3 neque appulerit,
quisquam nisi gnaro custode. Caeli temperies hieme
mitis objectu montiS, quo saeva ventorum arcentur3
aestas in favonium obversa et aperto circum pelago
peramoena3 prospectabatque pulcherrimum sinum, an-
tequam Vesuvius mons ardescens faciem loci verteret.
Graecos ea tenuisse Capreasque Telebois habitatas
fama tradit. Sed tum Tiberius duodecim villarum
nominibus et molibus insederat, quanto intentus olim
publicas ad curas, tanto occultiores in luxus et malum
otium resolutus. Manebat quippe suspitionum et cre·
dendi temeritaS, quam Sejanus augere etiam in urbe
suetus acrius turbabat, non jam occultis adversum
Agrippinam et Neronem insidiis, Quis additus miles
nuntios», introituS, aperta, secreta velut in annales re-
serebat3 ultroque struebantur qui monerent perfugere
ad Germaniae exercitus, vel celeberrimo fori effigiem
divi Augusti amplecti, populumque ac senatum auxilio
vocare. anue spreta ab illis, velut pararent, objicie-
bantur. ’

