122 EXGERPTA TAcrrmnA.

26. Ut Cremonam venere, novum immensumque
opus occurrit. Othoniano bello Germanicus miles moe-
nibus Cremonensium castra sua, castris vallum circum-
jecerat eaque munimenta rursus auxerat3 quorum

5 aspectu haesere victoreS, incertis ducibus quid juberent.
Incipere oppugnationem, fesso per diem noctemque
exercitu arduum, et nullo juxta subsidio anceps: sin
Bedriacum redirent, intolerandus tam longi itineris
labor, et victoria ad irritum revolvebatur: munire cas-

10 tra, id· quoque propinquis hostibus formidolosum, ne
dispersos et opus molientes subita eruptione turbarent.
Quae super cuncta terrebat ipsorum miles periculi quam
morae patientior: quippe ingrata quae tuta, ex temeri-
tate spes; omnisque caedes et vulnera et sanguis avi-

15 ditate praedae pensabantur.

27.. Huc inclinavit Antonius cingique vallum corona
jussit. Primo sagittis saxisque eminus certabant, majore
Flavianorum pernicie, in quos tela desuper librabantur3
mox vallum portasque legionibus attribuit, ut discretus

5 labor fortes ignavosque distingueret, atque ipsa con-
tentione decoris accenderentur: proxima Bedriacensi
viae tertiani septimanique sumpsere, dexteriora valli
octava ac septima Claudiana3 tertiadecumanos ad
Brixianam portam impetus tulit. Paulum inde morae,

10 dum ex proximis agris ligones, dolabraS, et alii falces
scalasque convectant: tum elatis super capita scutis
densa testudine succedunt. Romanae utrimque artes:
pondera saxorum Vitelliani provolvunt, disjectam ,
fluitantemque testudinem lanceis contisque scrutantur,

15 donec soluta compage scutorum exsangues aut laceros
prosternerent multa cum strage. Incesserat cunctatiO,
ni duces fesso militi et velut irritas exhortationes ab·
nuenti Cremonam monstrassent.

