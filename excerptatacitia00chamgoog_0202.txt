162 SENTENmAn TAcmrANAn.

24. Non tumultus, non quies, quale magni metus et magnae irae
silentium est (H. 1: 40).

25. Quanto magis falsa erant quae fiebant, tanto plura facere
(H. 1: 45).

26. Magis extra vitia quam cum virtutibus (H. 1 : 40).

27. Omnium consensu capax imperii, nisi imperasset (Η. 1: 49).

28. Insita mortalibus natura propere sequi quae piget inchoare
(H. 1: 555.

29. Quod in seditionibus accidit, unde plures erant omues fuere
(H. 1: 56).

30. Claudius Cossus dicendi artem apta trepidatione occultanS,
atque eo validior (H. 1: 69).

31. Genus ipsum orandi ad implendas aures latum et sonans
(Η. 1; 90).

32. More vulgi suum quisque flagitium aliis objectantes (H. 2: 44).

33. Imperium cupientibus nihil medium inter summa aut prae-
cipitia (H. 2: 74).

34. Satis clarus est apud timentem quisquis timetur (H. 2: 76). ·

35. Nam qui deliberant desciverunt (H. 2: 77).

36. Nec unquam satis fida potentia, ubi nimia est (H. 2: 92).

37. Tanquam nimius pavor conscientiam argueret (32 10).

38. Factum esse scelus loquuntur, faciuntque (3: 25).

39. Prohibiti per civitatem sermones, eoque plures (H. 3: 54).

40. Sed quod in ejusmodi rebus accidit, consilium ab omnibus
datum est, periculum pauci sumpsere (H. 3: 69).

41. Quod in perditis rebus accidit, omnes praecipere, nemo ex-
sequi (H. 3: 73).

42. Neque alienis consiliis regi, neque sua expedire (H. 3: 73).

43. Bellum magis desierat quam pax coeperat (H. 4: 1).

44. In turbas et discordias pessimo cuique plurima vis; pax et
quies bonis artibus indigent (H. 4 : 1).

45. Scelera ostendi oportet dum puniuntur, flagitia abscondi
(Germ. 12). '

46. Nam primi in omnibus proeliis oculi vincuntur (Germ. 43).

47. Adeo virtutes iisdem temporibus optime aestimantur, quibus
facillime gignuntur (Ag. 1).

48. Ut corpora lente augescunt, cito extinguuntur, sic ingenia
studiaque oppresseris faciliuS, quam revocaveris (Ag. 3).

49. Gnarus sub Nerone temporum, quibus inertia pro sapientia
fuit (Ag. 6).

